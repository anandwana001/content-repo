<!-- Banner SVG -->
![Banner](https://raw.githubusercontent.com/anandwana001/content-repo/refs/heads/main/aarti/ganesh/ganesh_ji_aarti_banner.png)

<!-- Share & WhatsApp icons as SVG -->
<a href="https://api.whatsapp.com/send?text=Check%20out%20this%20article%20in%20the%20Hanuman%20Chalisa%20app%3A%20https%3A%2F%2Fwww.sattvikmitr.com%2Farticles%3FcontentUrl%3Dhttps%253A%252F%252Fraw.githubusercontent.com%252Fanandwana001%252Fcontent-repo%252Frefs%252Fheads%252Fmain%252Faarti%252Fganesh%252Fganesh_aarti_english.md%26title%3DGanesh%2520Aarti">
  <img src="https://raw.githubusercontent.com/anandwana001/content-repo/refs/heads/main/assets/ic_wtsapp_share_rounded.svg" alt="WhatsApp"/>
</a>

<br>

## भारत माता की आरती
यह आरती राष्ट्र के प्रति कर्तव्यों को निभाने और समाज में शांति, सद्भाव और विकास के लिए प्रेरित करती है। इसके माध्यम से व्यक्ति में मातृभूमि के प्रति सेवा और सम्मान की भावना प्रबल होती है।

### जानें भारत माता की आरती के बारे में
देश प्रेम की भावना हर किसी में होती है। सभी अपने देश से बहुत प्रेम करते है और भारत में तो देश को माँ कहते है। इसलिए इनकी सब पूजा भी करते है। तो आइए हम भी पढ़ते हैं भारत माता की आरती (Bharat Mata Ki Aarti In Hindi) हिंदी में।


### भारत माता जी की आरती
आरती भारत माता की, जगत के भाग्य विधाता की ।

आरती भारत माता की, ज़गत के भाग्य विधाता की ।

सिर पर हिम गिरिवर सोहै, चरण को रत्नाकर धोए, देवता गोदी में सोए, रहे आनंद, हुए न द्वन्द, समर्पित छंद, बोलो जय बुद्धिप्रदाता की, जगत के भाग्य विधाता की

आरती भारत माता की, जगत के भाग्यविधाता की ।

जगत में लगती है न्यारी, बनी है इसकी छवि न्यारी, कि दुनियाँ देख जले सारी, देखकर झलक, झुकी है पलक, बढ़ी है ललक, कृपा बरसे जहाँ दाता की, जगत के भाग्य विधाता की

आरती भारत माता की, जगत के भाग्यविधाता की ।

गोद गंगा जमुना लहरे, भगवा फहर फहर फहरे, लगे हैं घाव बहुत गहरे, हुए हैं खण्ड, करेंगे अखण्ड, देकर दंड मौत परदेशी दाता की, जगत के भाग्य विधाता की

आरती भारत माता की, जगत के भाग्यविधाता की ।

पले जहाँ रघुकुल भूषण राम, बजाये बँसी जहाँ घनश्याम, जहाँ का कण कण तीरथ धाम, बड़े हर धर्म, साथ शुभ कर्म, लढे बेशर्म बनी श्री राम दाता की, जगत के भाग्य विधाता की

आरती भारत माता की, जगत के भाग्यविधाता की ।

बड़े हिन्दू का स्वाभिमान , किया केशव ने जीवनदान, बढाया माधव ने भी मान, चलेंगे साथ, हाथ में हाथ, उठाकर माथ, शपथ गीता गौमाता की, जगत के भाग्य विधाता की आरती भारत माता की, जगत के भाग्यविधाता की ।

<br>

---

*Published by SattvikMitr · May 15, 2025*
