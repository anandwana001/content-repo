<!-- Banner SVG -->
![Banner](https://raw.githubusercontent.com/anandwana001/content-repo/refs/heads/main/aarti/ganesh/ganesh_ji_aarti_banner.png)

<!-- Share & WhatsApp icons as SVG -->
<a href="https://api.whatsapp.com/send?text=Check%20out%20this%20article%20in%20the%20Hanuman%20Chalisa%20app%3A%20https%3A%2F%2Fwww.sattvikmitr.com%2Farticles%3FcontentUrl%3Dhttps%253A%252F%252Fraw.githubusercontent.com%252Fanandwana001%252Fcontent-repo%252Frefs%252Fheads%252Fmain%252Faarti%252Fganesh%252Fganesh_aarti_english.md%26title%3DGanesh%2520Aarti">
  <img src="https://raw.githubusercontent.com/anandwana001/content-repo/refs/heads/main/assets/ic_wtsapp_share_rounded.svg" alt="WhatsApp"/>
</a>

<br>

# श्री गणेश यंत्र
श्री गणेश यंत्र के महत्व और उपयोग के बारे में विस्तार से जानें।

<br>

## श्री गणेश यंत्र के बारे
श्री गणेश यंत्र आपके जीवन की हर बाधा को दूर करता है। इसे घर में रखने से नकारात्मक उर्जा का नाश होता है और घर में सुख-समृद्धि आती है। इस आर्टिकल में हम गणेश यंत्र से जुड़ी सभी बातों को जानेंगे, कि इसके लाभ क्या-क्या हैं? इसे घर में कौन-कौन रख सकता है? और इसे घर में किस दिशा में रखना ज्यादा अच्छा माना जाता है?

1. गणेश यंत्र क्या है?
2. गणेश यंत्र का धार्मिक, ज्योतिषीय और वास्तुशास्त्र में महत्त्व

<br>

## गणेश यंत्र क्या है?
हिंदू धर्म के अनुसार, कोई भी शुभ काम करने से पहले मां पार्वती और भोलेनाथ के पुत्र भगवान गणेश की पूजा सबसे पहले की जाती है। ऐसा करने से शुभ फल की प्राप्ति होती है। साथ ही, हर कार्य निर्विघ्न पूरे होते हैं। वहीं, अगर जीवन में लगातार विघ्न और संकट आ रहे हैं तो ज्योतिष शास्त्र के अनुसार, गणेश यंत्र के माध्यम से इन संकटों से पार पा सकते हैं। विघ्नहर्ता गणेश को प्रसन्न करने के लिए घर में श्री गणेश यंत्र की स्थापना करनी चाहिए। यंत्र से मनुष्य के जीवन की सभी बाधाएं दूर होती हैं और बिगड़ते कम बनने लगते हैं।

<br>

## गणेश यंत्र का धार्मिक, ज्योतिषीय और वास्तुशास्त्र में महत्त्व
गणेश यंत्र का धार्मिक, ज्योतिषीय और वास्तुशास्त्र में विशेष महत्त्व है। यह यंत्र भगवान गणेश के प्रतीक के रूप में माना जाता है। धार्मिक महत्त्व के अनुसार, गणेश यंत्र का उपयोग पूजा में किया जाता है। इस यंत्र की स्थापना करने से घर में सुख-समृद्धि और शांति का वास होता है। वहीं, ज्योतिषीय महत्त्व की बात करें तो इस यंत्र को जीवन से संबंधित समस्याओं को दूर करने के लिए उपयोग किया जाता है। इसे यंत्र से विशेष रूप से नकारात्मक ऊर्जा और परेशानियों दूर हो जाती हैं। इसके अलावा वास्तुशास्त्र महत्व में इस यंत्र का विशेष महत्व दर्शाया गया है। यह यंत्र नए घर, व्यापार या ऑफिस के उद्घाटन आदि को बिना किसी विघ्न के पूरा करता है और शुभ फल देता है।


<br>

## गणेश यंत्र कैसे काम करता है?
इस यंत्र की पूजा करने से व्यक्ति विनाशकारी बाधाओं से मुक्त हो सकता है। विशेष मंत्रों का जाप इस यंत्र की शक्ति को बढ़ाता है। यंत्र को सही दिशा में, स्वच्छ स्थान पर और श्रद्धा से स्थापित किया जाए, तो यह सकारात्मक ऊर्जा का संचार करता है और जीवन में सफलता एवं समृद्धि लाता है। गणेश यंत्र का नियमित प्रयोग करने से मन को स्थिरता मिलती है, जिससे मानसिक तनाव कम होता है और सकारात्मक सोच का विकास होता है। पूजा के समय संकटनाशक गणेश स्त्रोत का पाठ करें। 

<br>

## गणेश यंत्र के लाभ 
- गणेश यंत्र के अनेक लाभ होते हैं, जिससे सारी मनोकामनाएं पूर्ण होती हैं।
- श्री गणेश यंत्र से ख्याति, यश, धन, वैभव और मनोबल की प्राप्ति होती है।
- गणेश यंत्र को घर में स्थापित करने से शुक्र ग्रह मजबूत होंते हैं।
- इस यंत्र की स्थापना से बुद्धि, रिद्धि और सिद्धि का वरदान प्राप्त होता है।
- इस यंत्र से किसी काम में आने वाले विघ्नों का निवारण स्वतः ही हो जाता है।

<br>

## गणेश यंत्र की स्थापना किस दिशा में करें?
गणेश यंत्र की स्थापना शुक्ल पक्ष की चतुर्थी तिथि के दिन या बुधवार के दिन स्थापित करना चाहिए। स्थापना करने से पूर्व स्नान कर मन को पवित्र कर लें। इसके बाद यंत्र को मंदिर में स्थापित करें और अक्षत चढ़ाएं। साथ ही जलाभिषेक भी करें। फिर यंत्र पर पुष्प, टीका, चंदन, मिठाई चढ़ाएं। इस कार्य के बाद ऊं गं गणपतयै नम: का 11 से 21 बार जाप करें। इसके अलावा गणेश यंत्र के समक्ष गाय के घी का दीप जलाने से घर में सुख-समृद्धि जल्दी आती है। वहीं, ज्योतिष के अनुसार प्रतिदिन एक हजार आहुति देने से धन से जुड़ी परेशानी दूर होती है और व्यक्ति धनवान हो जाता है। ध्यान रखें इस यंत्र को खरीदते समय इसकी पूरी तरह से जांच जरूर कर लें।

वहीं, किसी जानकार पंडित, ज्योतिषि से इसकी स्थापना विधि, उपयोग और धारण करने के बारे में सही जानकारी लेने के बाद ही इस यंत्र को खरीदें। सही तरीके से की गई पूजा से और नियम से इस यंत्र का प्रभाव सकारात्मक रूप से होगा और जीवन के दोषों आदि को दूर करेगा।

<br>

## गणेश यंत्र स्थापित करते वक्त ध्यान देने वाली बातें
गणेश यंत्र स्थापित करते समय कुछ नियम और बातों का ध्यान देने से अधिकतम लाभ प्राप्त किया जा सकता है। सबसे जरूरी यंत्र को ऐसे स्थान पर स्थापित करें जहाँ साफ-सफाई, शांति और सकारात्मक ऊर्जा का संचार हो। स्थापित करने के लिए आवश्यक सामग्री जैसे फूल, चंदन, दीपक, मिठाई, और नैवेद्य इत्यादि तैयार रखें। यंत्र को स्थापित करते समय संबंधित मंत्रों का जाप करना ना भूलें। स्थापना के बाद नियमित रूप से यंत्र की पूजा और पूर्णाहुति करें। इससे यंत्र में सकारात्मक ऊर्जा बनी रहती है। यंत्र स्थापित करने का उचित मुहूर्त देखकर ही कार्य करें।

<br>

---

*Published by SattvikMitr · May 15, 2025*
